-58-

cum nihil prae se ierant, quod novum vel magni pretii sit,
Urbinas non dignus est, qui in apparatu critico editionum
locum obtineat.

Hoc idem iudicium de Urbinate facere videntur et
P. Koehler¹) et Th. Heukrath2), qui in dissertationibus de
Lusatico scriptis 'perraro codicis U subsidium, ut ita dicam,
invocant. Sed mirandum est, quod iidem viri Lusaticum‚ quem
ipsum codicem commixtum esse concedunt, tantis laudibus
efferunt· Quare operae pretium esse censeo quaerere, quo modo
ad sententiam suam illi adducti sint. Atque primum quid de
origine et parentibus Lusatici singuli viri docti docuerint,
videamus.

Pars ΙΙ. De codicibus Lusatico et Vaticano.

Caput Ι. De origIne Lusatici.

- Codicis Lusatici librarium unum solum exemplar, quod
attribuendum sit classi X, descripsisse, iis autem locis, ubi
lectiones illius libri depravatae fuerint, ad alterum fontem
confugisse Peper contendit. Qualis hic alter· fons fuerit, Peper
non exponit, sed satis habet profiteri l classi X adiungendum
esse neque minore auctoritate valere quam N.

Nimis confidenter hoc iudicium factum esse iam Koehler
cognovit. Qui maiorem esse fidem, Neapolitani, quippe qui
testis purus et integer sit, docet, Lusatico autem, cuius textus
et ex x et ex y congregatus sit, secundum inter omnes codices
Propertianos locum dat, cf. diss. pag. 70. Sex annis post
dissertationem emissam iterum Koehler de l egit et ea, quae
de origine huius codicis sentiret, his verbis comprehendit³):
⁴Nach genauer Priifung'samtlicher Stellen bin ich zu folgendem

 

1) cf. Koehler, Diss. p. ¹12. 71.
2) cf. Heukrath, l. c. pL 14.
3> cf. Philol. (1905),p. 413 sq.

