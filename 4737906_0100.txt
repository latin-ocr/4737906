Spiret codex l cum U et v, ea, quae scripsi de Urbinate in
pag. 57, cadunt etiam in Lusaticum, cuius auctoritatem maiorem
esse quam codicum U et v equidem negaverim.

Conclusio.

Paucis, cum ad finem pervenerimus, comprehendam, quae
de singulorum librorum origine docui. Primum illos tres codices
ex eodem fonte, qui classi X tribuendus est, prodisse cense0.
Quod autem hic illic Ulv et inter se dissentiunt et a Neapolitano
recedunt, et fontem et eos ipsos correctorum manus passos
esse verisimile est. Hoc modo nonnullae lectiones, quae propriae
sunt classis y, sive familiae (A)FL sive DV, in eorum textum
irrepserunt; nonnullae ex fonte aliquo, qui nunc amissus est,
sumptae, complures a librariis ipsis inventae sunt. Itaque,
cum ,commixti cedices' sint et Lusaticus et Vaticanus Urbinas-
que, non testes sinceri memoriae Propertianae, omnes auctoritate
inferiores non solum Neapolitano, qui humanistarum inter·
polationibus prorsus caret, sed etiam libris, qui ad classem y
pertinent, (A)FL D V, putandi sunt. Neque vero ad illa
exemplaria nos confugere oportet, cum¹ ut Hosii ¹) verbis utar,
mihil, quod proprii pretii videatur, praebeant singularesque
eorum lectiones aut leves mutationes aut dubiae aut iam aliunde,
etiamsi non nisi ex correctura codicis vel lectione varia,
notae sint’.

1) cf. edit. praef. pag. X.

——--0⁴0-0———-

