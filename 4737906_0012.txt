Ante nonnullos annos in bibliotheca Gorlitziana novus
codex Propertianus saec. XV. repertus est. De quo primus
disseruit Peper‚ qui Lusatici nomen ei dedit, in annalium, qui
inscribuntur ‘Neues Lausitzisches Magazin’, tomo LXIX. anno
1893 edito; tum Paulus Koehleffl) et Theodorus Heukrath 2)
explanatius de eo disputaverunt. Qui viri omnes illum codicem
summis laudibus efferunt fundamentumque, ut ipsius Koehleri
verbis utar, textus restituendi in Neapolitano et Lusatico
ponendum, ad ceterorum codicum lectiones raro iis, qui car-
mina Propertii sint edituri, confugiendum esse docent. Assensus
quidem est sententiae iHorum Birt3) in Mus. Rhen. tom. 64.
(1909) pag. 393. Sed aliter de hac re iudicavit C. Hosius4),
qui Lusatici lectiones, cum textus eius, quod ipsi concederent
Koehler et Heukrath, commixtus esset, neglegi posse con-
tendit. Praeterea solum illum codicem praeter Neapolitanum
non esse adhibendum, quod proxima cognatione coniunctus
esset cum Urbinate 641 et fortasse cum Vaticano 3273.
Omnes autem eius modi libros, cum nihil, quod proprii esset
. pretii, praeberent, ex apparatu critico esse removendos. Quibus
paucis verbis cum Hosius litem non plane diiudicatam esse
censeret et ipse, ut denuo de his rebus quaestio haberetur,
optaret, ego voluntati eius obsecutus illorum librorum lectiones

 

1) P. Koehler, De Properti codioe Lusatico. Marpurgi 1899. Philol.
t. 64. (1905) inde a pag. 410 sqq.

2) Th. Heukratlu De Propertii codice Lusatico L. Marpurgi 1910.

8) cf. Berl. phil. wochenschrift 1898, p. 1291.

4) C. Hosius, Sexti Propertii eleg. libri IV. Lipsiae 1911, in
praef. pag. VIII sqq. ’

