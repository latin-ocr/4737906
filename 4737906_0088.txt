...81-

sint et librarius ipse alio fortasse quodam exemplari adhibito
non pauca mutavisse vel addidisse videatur. Compluribus autem
locis lectiones, quas varias appellamus, annotatae sunt a manu
priore sive super textum sive in mg., nonnullos errores inter
describendum ortos manus posterior (v2) emendavit. Etiam
rubricator quibusdam in versibus versatus est, velut in II 29,40‚
ubi verbi saaea prima littera ab eo expuncta et supra s l addita
est, et in III 5,11, ubi in textu legitur mortem, in mg. autem
ille annotavit noctem. Difficillimum igitur cum sit cognitu,
quae codicis Vaticani 3273 lectiones sint genuinae, quae sint
adventiciae, quod interpolationibus hic liber abundantior est
quam ceteri, de quibus hoc loco agitur, codices commixti,
Urbinas et Lusaticus, ad textum carminum Propertii resti-
tuendum ne ad hunc quidem confugiemus. Sed iam redeamus

ad Lusaticum! De pretio enim illi codici tribuendo dispu-
tandum est. ’

caput III. De Lusatici auctoritate.

Videamus primum, quanta auctoritate l apud singulos,
qui de eo disseruerunt, viros valeat! Peper, cum classis x
testem sincerum eum esse putet, Lusaticum Neapolitano vix
inferiorem esse contendit. Neque Postgate eum, quamvis sit
,a conflated codex’, plane neglegendum esse censet. Ille enim,
cum l propius abesse- a familia y quam ab x existimet,
omnibus iis locis, ubi L et A, qui cognatione sunt coniuncti
cum F, desunt, lectiones Laurentiani codicis l lectionibus quasi
firmari docet. Praeterea fortasse nonnulla, imprimis ortho-
graphica, quae depravata sint in F et L, genuina atque vera
(ια few vestiges of truth') in l tradita esse dicit. Quam
sententiam ea de causa non comprobo, quod Lusaticus, multo
saepius facit cum Neapolitano quam cum F, ita ut ex hoc
libro cognosci non possit, quales lectiones fuerint in Φ. Maiorem
autem, ut ita dicam, honorem quam Postgate Koehler codici

Dis-s, Neumann. 6

