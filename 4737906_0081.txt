..74-

esse apparet. Sed de hoc fonte nihil certi dicere possumus,
quod Lusaticus modo consentit cum FL, modo cum DV.
Denique nonnulla fortasse librarii errore orta, alia consulto
ab illo correcta sunt3 nam suam-quisque -scribendi rationem
illis temporibus adhibebant, qui veterum poetarum carmina
literis consignaverunt. Hoc igitur modo Lusatici textus
kcompositus est', non quo Koehler docuit, qui etiam singulorum
verborum alteram partem ex x, alteram ex y receptam esse
putat, quam sententiam recte improbavit Heukrath in disser-
tationis pag. 58.

Priusquam, quale pretium illi libro commixto tribuendum
sit, quaero, de Vaticani 3273 origine pauca dicam. Qui
codex ab omnibus fere viris, qui de codicibus Propertianis
disseruerunt, plane neglectus est, ea de causa scilicet, quod
auctoritatem 'eius minimam esse iis persuasum erat. Hoc
modo accidit, ut neque Koehler neque Heukrath in disser-
tationibus ullum verbum de eo facerent. Etiam Hosiuss qui
in Mus. Rhen„ quod inscribitur, tomo 46. inde a pag. 580
accuratius de Urbinate disputat, Vaticanum parvi aestimare
videtur, cum non nisi paucis eum attingat. Neque certum
iudicium ille de eo facit. Nam in libro commemorato Vati-
canum ex U fluxisse verisimile esse dicit, in praefatione
editionis inde a pag. X eum fortasse (sicl) consanguinitate
coniunctum esse cum Lusatico scripsit. Quae cum ita sint,
de origine et pretio illius codicis, ad quem Hosius ipse oculos
animosque omnium advertit, denuo agendum esse puto.

Caput. ΙΙ. De codice Vaticano 3273.

Codicem Vaticanum 3273 artissime cohaerere cum Urbinate
nullo modo negari potest. Tantus enim est numerus earum
lectionum, quae eaedem vel similes sunt in hoc atque in illo,
ut vix alii codices Propertiani inveniantur, quorum consensus
maior sit. Cf. tabulas inde a pag. 62 propositas. At tamen
Vaticanum ex ipso Urbinate derivatum esse nego ea de causa,

